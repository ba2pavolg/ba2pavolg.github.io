---
showonlyimage: true
title:      "Foliovník (2.časť)"
subtitle:   ""
excerpt: "Stavba profi foliovníka"
description: ""
date:       2020-12-10
author:     "Palo
image: "/img/contact-bg.jpg"
published: true 
tags:
    
categories: [ Tech ]
URL: "/2020/12/10/Foliovnik_(2_cast)/"
---

To už asi tak býva, že stavať foliovník treba v inom ročnom období, ale inokedy treba zasa pestovať. No čo už.  Konečne v sobotu 5.12.2020 bolo priaznivé počasie, aj slniečko svietilo a my sme sa vrhli na naťahovanie fólie. Po predchádzajúcich skúsenostiach s prepaľovaním fólie sme celú konštrukciu oblepili reflexnou fóliou. 
Najskôr sme upevnili čelá, kde majú byť dvere. Výrobca dodal plastové krúžky, ktoré sa mali zahrievať, aby pri rozťahovaní na konštrukciu nepraskali. Ešteže sme vymenili plynovú bombu a mohli to zahrievať rovno na mieste. Môj nápad bol priniesť teplú vodu v termoske, ale to by vôbec nestačilo. Keď sme krúžky vyťahovali z vriacej vody na vzduchu o teplote cca 7 °C hneď chladli. Čelá sa nám podarilo napnúť.
Ostávala hlavná časť foliovníka. Vďaka vetríku sa nám podarilo plachtu natiahnuť na konštrukciu. Veď to bolo iba 10 mestrov. Ostalo už len napínanie fólie. Vpredu sú špagáty, ktoré sa majú priviazať ku konštrukcii. Len to nám nebolo jasné ako to zaviazať o konštrukciu  a mať to zároveň dobre napnuté. Môj šikovný manžel vymyslel uviazať špagát na tehlu a umiestniť ju dopredu, aby bol špagát napnutý. Ostalo nám už len zakopať fóliu po bokoch.
Ešte dnes mám vyťahané ruky. Ja som držala fóliu a manžel hádzal hlinu. Jedna strana bola fajn, ale keď vidíte ako si vietor pohráva s druhým koncom, to už taká sranda nie je. Ale podarilo sa. Fotka je o pár dní neskôr. V ten deň nebolo dosť síl ešte aj fotiť.


![foliovnik](/img/foliovnik.jpeg)


