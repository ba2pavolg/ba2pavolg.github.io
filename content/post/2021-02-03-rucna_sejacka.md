---
layout:     post
title:      "Ručná sejačka, mrkva v zime?"
subtitle:   ""
description: ""
date:       2021-02-03 11:00:00
author:     "Palo"
image:      "/img/redkovky.jpg"
published: true
URL: "2021/02/03/rucna_sejacka"
categories: [ Tech ]
---
Pred pár rokmi som si kúpil sejačku, podobnú ako sa kedysi používala, lenže už kovovú. 

![kovova_sejacka](/img/kovova_sejacka.jpg)
Super vec, nastavovateľné dierky podľa veľkosti semien.... super na kukuricu, repu, cviklu. Ale nie na mrkvu, reďkovku a iné drobné semiačka. Tak sme sa s ňou rozlúčili, dúfam, že novému majiteľovi dobre poslúži.

No takže treba náhradu. Nebolo treba dlho otáľať, kúpil som novú hračičku.

Zmontované, pripravené, boli sme to hneď oskúšať.

![rucna_sejacka](/img/rucna_sejacka.jpg)

Vysiali sme (aspoň dúfam) mrkvu. Sejačka pri skúšobnom prejazde po kartóne sypala semiačka pekne . Uvidíme, či aj do zeme, lebo po pár metroch som zistil, že je výpustný lievik upchatý mokrou hlinou a semiačka nepadali. Takže ako vravím, uvidíme. 

Ono to celkovo s mrkvou je oštara. Drobné semiačka, tažko klíčia, treba dať hustejšie. Potom ked naklíčia, na potrvoru všetky, treba to pretrhávať. Človek okolo mrkvy 3-4 mesiace chodí, a nakoniec nie každý zákaznik to ocení. 

Veď je to len obyčaná mrkva, čo s tým robiš takú vedu. A tá cena?

